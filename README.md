# Digital Operation Services (DOP) - İşe Alım Süreçleri

Bu repo ile DOP' ta gerçekleştirdiğimiz işe alım süreçlerini detaylandıracağız.
DOP tarafında gelecekte bizimle çalışacak ekip arkadaşları için şeffaf ve hızlı bir süreç tasarladık.
İşe alım sürecinin her aşamasında size destek olan teknik ve operasyonel bir ekip üyemiz olacaktır.

![DOP HR](/Images/DOP_HR.png)

## 1- Pozisyon Açılış
DOP içindeki ürün ekipleri ya da takımlar için planlanan proje geliştirmeleri kapsamında yeni bir 
ekip arkadaşına ihtiyaç duyduğumuzda, öncelikle bu talebin kapsamı belirlenir ve yönetimden
bir talep çağrısı ile pozisyon için onay alınır.

## 2- Süreç Tasarlama
DOP, bir ilan oluşturduğunda bu ilanın tüm süreçleri tasarlanmış ve sonrasında ilan çıkılmıştır.
Bu süreç şu başlıkları içerir:
- Görev Tanımı
- Seviyesi (Junior/Senior...)
- Görev alacağı projeler ve takımlar
- Maaş aralığı
- Değerlendirme kriterleri
- Çalışma şekli (remote/yerinde/tam zamanlı)

## 3- Yayınlama
İlanlarımızı kariyer.net gibi geleneksel mecralarda yayınladığımız gibi LinkedIn, Discord Serverları
gibi daha hedefe uygun alanlarda da yayınlıyoruz.

## 4- Boarding
İlanımızla iligli bize ulaşan arkadaşlarla ilk teması bu aşamada sağlarız. Size uygun bir zamanda 
Zoom ile ya da ofisimizde randevu belirlenir. Bu aşamada dilediğiniz tüm bilgileri talep edebilirsiniz.

## 5- Case
Açmış olduğumuz pozisyonla alakalı gerekli görmemiz durumunda bir case (Proje) talep edebiliriz.
Bu proje çoğunlukla bir kaç saat içinde tamamlanabilen, asıl amacı sizin kod yazma şeklinizi
anlamamıza yardımcı olmaktır. Bu aşamada:
- Belirsiz noktalar için lütfen bizimle iletişime geçmekten çekinmeyin
- Gerek görmeniz durumunda toplantı talep edin
- İstenmeyen bir durum oluşmasından ötürü yaşanabilecek gecikmeleri tarafımıza iletmekten çekinmeyin
- Projenizi lütfen github üzerinden bize iletin
- Projeye açıklama satırları eklemekten çekinmeyin

## 6- Teknik Mülakat
Tarafınıza gönderilen Case'den sonra ya da bazen doğrudan teknik mülakat yapmak istediğimizde size iletilen
görüşme zamanlarından birini seçerek randevunuzu belirlemenizi isteyeceğiz.
Teknik mülakatta eğer size case iletilmişse, bununla ilgili, iletilmemişse geçmiş iş deneyimleriniz
hakkında sohbet niteliğinde bir görüşme yapacağız. Burada amacımız kimsenin teknik seviyesini bire bir 
ölçmek değil, projelere ve verilen case'e olan merakını, sektörel hedeflerini, gelişme isteğini anlamaktır.

Bizim vizyonumuza göre merakı olan herkes teknik bilgisini özellikle bizim desteğimizle arttırabilir, önemli olan
projelendirme, analiz ve iletişim becerisidir.

Lütfen bu süreçte rahat olun ve kendinizi geliştirmek istediğiniz noktaya odaklanın.

## 7- White Board Review
Bu adım tüm adaylarla gerçekleştirdiğimiz bir süreç değildir. Senior ve üstü seviyelerde çalışmak istediğimiz arkadaşlarla
sistem tasarımı üzerine yaptığımız başka bir kahve sohbetidir.

## 8- Sonuçlandırma
Tüm bu sürecin sonunda çalışmak istediğimiz adaylara e-posta ile bir teklifte bulunur ve belirli bir süre içinde
yanıtlamalarını isteriz.

Olumsuz bir durumda ise yine e-posta ile mutlaka dönüş yaparız. 
DOP' ta olumsuz bir süreç yaşamış olmak
sonrasında tekrar birlikte çalışamayacağımız anlamına gelmez.
Lütfen olumsuz bir durumda ek bilgi talep etmekten çekinmeyin.

Uygun Bodur (**CTO**)